	<div class="card border-dark" style="margin:1%;position:absolute;top:7.5%">
		<div class="card-body">
	<div><div dir="auto" style="color: rgb(80, 0, 80);"><span style="color: rgb(39, 78, 19);">வணக்கம்..!<br><br>தமிழ் Coders தளத்துக்கு உங்களை வரவேற்கின்றோம்..!<br><br>ப்ரோக்ராமிங் என்ற நிரல்-ஆக்கம் இன்றைய தொழில்நுட்ப உலகில் தவிர்க்க முடியாததாகி விட்டது. சின்னஞ்சிறு செல்பேசி செயலிகள் முதல் பிரமாண்டமான செயற்கைக்கோள் வரை, நாம் நினைத்தவாறு ஒரு இயந்திரத்தை இயக்குவது என்பது இந்த ப்ரோக்ராமிங் மூலமாகவே சாத்தியமாகின்றது. இத்துறை சார்ந்த விற்பன்னர்கள் மட்டுமல்லாது, சாதாரண மனிதர்கள் கூட அவர்கள் அன்றாடம் எதிர்கொள்ளும் சிக்கல்களைத் தீர்த்துக்கொள்வதற்காக அவர்களால் கையாளப்படும் வழிமுறைகளே, இந்த ப்ரோக்ராமிங் துறையில் அடிப்படையாக உள்ள <strong>அல்காரிதங்கள்</strong> என்ற விடயத்துடன் ஒத்துப்போவதை உணரலாம். இந்தவகையில் ப்ரோக்ராமிங் என்ற இந்த நிரல் ஆக்கம் என்பது, கணிப்பொறி வல்லுனர்களுக்கு மட்டுமே உரித்தான ஒன்று என்ற கூற்று காலப்போக்கில் படிப்படியாக புறக்கணிக்கப்படுகின்றது என்றே நாம் கூறலாம்.</span></div><div dir="auto" style="color: rgb(80, 0, 80);"><span style="color: rgb(39, 78, 19);"><br></span></div><div dir="auto" style="color: rgb(80, 0, 80);"><span style="color: rgb(39, 78, 19);">இந்நாட்களில், எம் அனைவருக்குமான பயன்பாட்டு மென்பொருட்களை எம் அனைவருமே உற்பத்தி செய்துகொள்ளவும் பராமரிக்கவும் மெருகேற்றவும் அதனை பிற பாவனையாளர்கள் மத்தியில் சந்தைப்படுத்தி பணம் சம்பாதிக்கவும் மிகவும் குறைந்த அளவு நேரமும் பணமுமே எமக்கு செலவாகின்றது என்பது மறுக்க முடியாத உண்மை. எனவே இந்நாட்களில் அந்த மென்பொருள் உருவாக்கத்தை கற்றுக்கொள்வதற்கான தேவையும் எம் மத்தியில் பள்ளிச்சிறார்கள் முதல் பணிஓய்வு பெற்ற முதியோர்கள் வரை அதிகரித்துள்ளதை நாம் கண்கூடாக காணலாம். இதற்கான அவர்களின் ஆர்வமும் முயற்சியும் வரவேற்கத்தக்கது என்றாலும் அவர்களின் பல பொருளாதார காரணிகளும் சில சமூக கட்டுப்பாடுகளும் குறிப்பிடத்தக்க அளவு அவர்களை அவர்களின் இலக்கிலிருந்து அப்பால் நகர்த்துவதை காணலாம். ஆனாலும் அவை இரண்டையும் விட, மூன்றாவதாக பெரிய தடை ஒன்று தமிழ்பேசும் சமூகம் முன்பாக இந்த கணினியியலை எடுத்துச்செல்வதில் தெரிகின்றது. அது தான் <strong>ஆங்கில அறிவு</strong>.</span></div><div dir="auto" style="color: rgb(80, 0, 80);"><span style="color: rgb(39, 78, 19);"><br></span></div><div dir="auto" style="color: rgb(80, 0, 80);"><span style="color: rgb(39, 78, 19);">அதாவது, கச்சுப்புச்சு\'ன்னு இங்கிலீஷ் பேசத்தெரிந்தவனுக்கு மட்டுமே இந்த கணினியை கரைத்துக்குடிக்க முடியும் என்ற தவறான எண்ணப்பாடு எம் தமிழ் மக்கள் மத்தியில் குறிப்பிடத்தக்க அளவு ஆழமாகவே வேரூன்றியுள்ளது. இதனை முற்றாக நீக்குவதற்கும் அனைத்து தமிழ்பேசும் சமூகத்தினருக்கும் கணினியியலை கொண்டுசேர்ப்பதற்கான காத்திரமான முயற்சிகளும் காலத்துக்காலம் பல்வேறு துறைசார்ந்த நிபுணர்களாலும் அரசியல்வாதிகளினாலும் சமூகசேவகர்களாலும் எடுக்கப்பட்டன; இன்றும் எடுக்கப்பட்டு வருகின்றன.</span></div><div dir="auto" style="color: rgb(80, 0, 80);"><span style="color: rgb(39, 78, 19);"><br></span></div><div dir="auto" style="color: rgb(80, 0, 80);"><span style="color: rgb(39, 78, 19);">அந்தவகையில், தமிழ்கோடர்ஸ் என்ற இந்த கேள்வி-பதில் வகையைச் (forum) சார்ந்த தளமானது, தமிழர்களிலும் தமிழ் பேசத் தெரிந்தவர்களிலும் ப்ரோக்ராமிங்க் மற்றும் சாஃப்ட்வேர் டிவலப்மென்ட் துறைகள் முதலாக, ஹார்ட்வேர் மற்றும் வலையமைப்பு துறைகளிலும் கூட, தவழும் குழந்தையாக இருப்பவர் முதல் தாத்தா காலத்து அனுபவமுள்ளவர் வரை, தமது துறைசார் அறிவை அந்த அறிவு தேவைப்படும் ஏனையோருக்கு தன்னார்வ அடிப்படையில் எந்த கட்டுப்பாடுகளும் இல்லாமல் பகிர்ந்து கொள்ளும் நோக்கில் உருவாக்கப்பட்டுள்ளது.</span></div><div dir="auto" style="color: rgb(80, 0, 80);"><span style="color: rgb(39, 78, 19);"><br></span></div><div dir="auto" style="color: rgb(80, 0, 80);"><span style="color: rgb(39, 78, 19);">ஆங்கிலத்தில் மிகவும் பிரபலமான ஸ்டேக்ஓவர்ஃப்ளோ (<a href="https://stackoverflow.com/" target="_blank">stackoverflow</a>) தளம் போன்று, இதேபோன்று ஏராளமான அறிவுசார் தளங்கள் வெவ்வேறு மொழிகளிலும் உள்ளன; அவற்றில் பயன்பெறுவோர் எம் தமிழர்கள் உட்பட கணக்கிலடங்காதோர் உள்ளனர். எனினும், தமிழ் மொழியில், தமக்கான சந்தேகங்களை கேள்விகளாக கேட்டு அதற்கான பதில்களை விபரமாக தமிழ்மொழியிலேயே பெற்றுக்கொள்ளக்கூடிய தளம் ஒன்று இன்னும் உருவாகாமல் இருப்பது சிந்திக்கத்தக்கது. அந்த வெற்றிடத்தை நிரப்புவதற்கான ஓர் (முதல்?) அடியாகவே இதனை நாம் கருத்தில் எடுத்து, இதற்கு எம்மால் முடிந்த அளவு பங்களிப்புகளை, கேள்விகளாகவோ பதில்களாகவோ கருத்துகளாகவோ எம் பொன்னான நேரத்தை சிறிது செலவு செய்து அளிப்பதன் மூலம், தமிழ் மொழியில் கணினியியல் தொழில்நுட்ப அறிவை தமிழ்பேசும் சமூகத்தினருக்கு கொண்டு சேர்க்கின்றோம் என்று நாண் அடையப்போகும் மிகவும் உன்னதமான ஓர் மனத்திருப்தியே எமக்கு போதுமானது.</span></div><div dir="auto" style="color: rgb(80, 0, 80);"><span style="color: rgb(39, 78, 19);"><br></span></div><div dir="auto" style="color: rgb(80, 0, 80);"><span style="color: rgb(39, 78, 19);">ஏனைய சமூகவலைத்தளங்களைப் போல் இல்லாமல் இந்த தளமானது முழுக்க முழுக்க இந்த துறைசார்ந்த விற்பன்னர்களாலும் இத்துறையில் பயில்பவர்களாலும் இத்துறையில் காலடி எடுத்துவைத்திருப்பவர்களாலும் மாத்திரமே உபயோகிக்கப்பட இருக்கிறது; மேலும் சொல்லப்போனால் அவர்களாலேயே செதுக்கப்படவும் இருக்கின்றது. தற்போதைய பிற பொழுதுபோக்கு சமூகவலைத்தளங்களோடு ஒப்பிட்டு, அவற்றிலுள்ள பிரதானமான அம்சங்களிலுள்ள குறைகளை நிரப்பி அதேநேரம் தேவையற்ற விடயங்களை நீக்கி, முழுக்க முழுக்க அறிவு சார்ந்த / கற்கை சார்ந்த கணினியியலுக்கான ஒரு சமூக ஊடகமாகவே இது நடாத்தப்படவிருக்கின்றது.</span></div><div dir="auto" style="color: rgb(80, 0, 80);"><span style="color: rgb(39, 78, 19);"><br></span></div><div dir="auto" style="color: rgb(80, 0, 80);"><span style="color: rgb(39, 78, 19);">முன்னர் குறிப்பிடப்பட்ட ஸ்டாக்ஓவர்ஃப்ளோ தளத்தை அடிப்படையாகக்கொண்டே இந்த தமிழ்கோடர்ஸ் தளத்தின் பிரதான செயல்பாடுகளை ஓர் சாதாரண இணையப் பாவனையாளருக்கு புரியும் வகையில் நாம் பின்வருமாறு விளக்கம் கொடுக்கலாம்.</span></div><div dir="auto" style="color: rgb(80, 0, 80);"><span style="color: rgb(39, 78, 19);"><br></span></div><div dir="auto" style="color: rgb(80, 0, 80);"><span style="color: rgb(39, 78, 19);">சந்தேகங்கள் கேள்விகளாகக் கேட்கப்படும்.</span></div><div dir="auto" style="color: rgb(80, 0, 80);"><span style="color: rgb(39, 78, 19);">அந்த கேள்விகளுக்குரிய பொருத்தமான தலைப்புகளும் கேள்வியைக் கேட்டவராலோ அல்லது கேள்வியைப் புரிந்துகொண்டவர்களாலோ அந்த கேள்வியோடு சேர்க்கப்படும்.</span></div><div dir="auto" style="color: rgb(80, 0, 80);"><span style="color: rgb(39, 78, 19);"><br></span></div><div dir="auto" style="color: rgb(80, 0, 80);"><span style="color: rgb(39, 78, 19);">சேர்க்கப்பட்ட கேள்விகளுக்கு பதிலளிப்பதற்கான வாய்ப்புகள் இரண்டு விதமான முன்னுரிமைகளில் வழங்கப்படும். அவையாவன...</span></div><div dir="auto" style="color: rgb(80, 0, 80);"><span style="color: rgb(39, 78, 19);"><br></span></div><div dir="auto" style="color: rgb(80, 0, 80);"><span style="color: rgb(39, 78, 19);">1. கேள்விகளோடு இணைந்த தலைப்புகளில் ஏற்கெனவே இணைக்கப்பட்ட கேள்விகளுக்கு பதிலளித்தவர்களுக்கு முதலாவது முன்னுரிமையும்...</span></div><div dir="auto" style="color: rgb(80, 0, 80);"><span style="color: rgb(39, 78, 19);"><br></span></div><div dir="auto" style="color: rgb(80, 0, 80);"><span style="color: rgb(39, 78, 19);">2. ஏற்கெனவே அவ்வாறான தலைப்புகளில் கேட்கப்பட்ட கேள்விகளுக்கு பதிலளிக்காமல் இருப்பவர்கள் ஆனால் அந்த தலைப்புகளை பின்தொடர்ந்து கொண்டிருப்பவர்களுக்கு இரண்டாம் முன்னுரிமையும்...</span></div><div dir="auto" style="color: rgb(80, 0, 80);"><span style="color: rgb(39, 78, 19);"><br></span></div><div dir="auto" style="color: rgb(80, 0, 80);"><span style="color: rgb(39, 78, 19);">வழங்கப்படுகின்றன.</span></div><div dir="auto" style="color: rgb(80, 0, 80);"><span style="color: rgb(39, 78, 19);"><br></span></div><div dir="auto" style="color: rgb(80, 0, 80);"><span style="color: rgb(39, 78, 19);">எது எவ்வாறிருந்த போதிலும், தளத்தில் டைம்லைன் என்ற "ஊட்டம்" இல் ஒருவருக்கு ஒரு கேள்வி காட்டப்படுவது என்பது மிகவும் எழுந்தமானமாகவே நிகழும். அந்த நபர் அந்த கேள்வியை காட்டப்படக்கூடாது என்று அடையாளப்படுத்தும் வரை, புதியதாக தளத்தில் சேர்க்கப்பட்ட கேள்விகள் முதலாவதாகவும், காலத்தின்படி முன்னர் சேர்க்கப்பட்ட (பழைய) கேள்விகள் ஊட்டத்தின் இறுதியிலும் காட்சிப்படுத்தப்படும்.</span></div><div dir="auto" style="color: rgb(80, 0, 80);"><span style="color: rgb(39, 78, 19);"><br></span></div><div dir="auto" style="color: rgb(80, 0, 80);"><span style="color: rgb(39, 78, 19);">ஏனைய கேள்வி-பதில் சமூக வலைத்தளங்கள் போலவே, இந்த தளத்திலும் அளிக்கப்பட்ட பதில்களுக்கு ஆதரவு/எதிர் வாக்குகளும், கருத்துகளும் பயனர்களால் சேர்க்கப்படுவதற்கு அனுமதிக்கப்பட்டுள்ளன. எவ்வாறெனினும், வாக்களிப்பதற்கும் கருத்திடுவதற்கும் பயனர் ஒருவர் தளத்தில் உள்நுழைய (login) செய்திருக்க வேண்டும் என்பது கட்டாயமாக்கப்பட்டுள்ளது.</span></div></div><div dir="auto" style="color: rgb(80, 0, 80);"><span style="color: rgb(39, 78, 19);"><br></span></div><div dir="auto" style="color: rgb(80, 0, 80);"><span style="color: rgb(39, 78, 19);">கேள்விகளும் பதில்களும் இயன்றவரையில் தெளிவானதாகவும் சுருக்கமானதாகவும் பயனர்களிடமிருந்து எதிர்பார்க்கப்படுகின்றன என்றாலும், ஒரு குறிப்பிட்ட விசேடித்த விடயம் தொடர்பாக கேள்வியோ பதிலோ கேட்கப்/அளிக்கப் படுகையில், ஏற்கெனவே அந்த விடயம் இந்த தளத்தில் தலைப்பாக சேர்க்கப்பட்டிருந்தால், அந்த விடயம் பற்றி ஆரம்பத்திலிருந்து முழுமையான விளக்கம் அவசியமற்றதாகவும் கருதப்படுகின்றது. ஒருவேளை அவ்வாறான தலைப்பு ஏதும் இதுவரை இந்த தளத்தில் சேர்க்கப்படாவிட்டால், கேள்வியை கேட்டவரோ அல்லது பதிலளித்தவரோ அந்த தலைப்பை குறிப்பிட்ட கேள்வியுடன் இணைக்கவும் முடியும்; இதன்மூலம் குறிப்பிட்ட விடயத்தில் கேள்விகளையோ பதில்களையோ தேடுபவர்களுக்கு பேருதவியாகவும் இருக்கும்.<br><br>இவ்வாறான ஓர் முயற்சிக்கு தங்களின் ஆதரவையும் பங்களிப்பையும் நிச்சயம் அளிப்பீர்கள் எதிர்பார்ப்போடு, நன்றி தெரிவிக்கும்...<br><br>தள-நிர்வாகிகள்</span></div>
		</div>
</div>